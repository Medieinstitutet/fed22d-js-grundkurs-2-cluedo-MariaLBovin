Spelets uppbyggnad: På första sidan möter spelaren en förklaring av vad som har hänt och får en fråga om hen vill börja spela. På nästa sidan presenteras alla personer, platser och vapen med en bild. Om man klickar på bilden får man upp en fördjupning av vad just den bilden föreställer, tex Fru Guldhov, stallets ägare, 65 år gammal, brunhårig. Denna fördjupning är det som sen ligger till grund för de ledtrådar man kan be om. Efter att ha valt en person, en plats och ett vapen kan man klicka på en knapp som heter svara. Då får man upp en ruta med hur många rätt man har och en fråga om man vill spela vidare. Man har fyra försök på sig innan spelet tar slut och man får frågan om man vill börja om.

Storyline: Plats: Stall Guldhoven. 
Vad: Hästen Silverhof av Guldhoven, fru Guldhovs prisbelönta hopphäst, har blivit mördad. Polisen vet inte hur de ska lösa mordet och behöver din hjälp. Sex personer var på stallet den kvällen Silverhof dog. Men vem har haft möjlighet och motiv? Det är upp till dig att ta reda på! 
Vem: 
Fru Guldhov, ägare till stall Guldhoven. 65 år gammal, går alltid klädd i blå ridkläder och ridstövlar. Sträng men rättvis. 
Herr Guldhov, gift med fru Guldhov. 69 år gammal, har en gul jacka som han är mycket stolt över. Snål. 
Kalle Knackare, hovslagaren. 40 år gammal, har gröna jägarkläder när han jobbar. Ett riktigt råskinn men snäll innerst inne. 
Anna La Rouge, ryttaren som tävlar med Silverhof. 25 år gammal, rider i en röd ridjacka. En riktig surpuppa. 
Rosa Rosando, stalltjej som hjälper till på stallet för att få rida. 18 år gammal, har knallrosa hår. Genomsnäll. 
Pjotr Plum, veterinär som hjälpt till med Silverhofs hälta. 42 år. Har en mörklila veterinärväska som han alltid bär på. Manipulativ och girig. 
Vad: 
Ett grimskaft 
En hovkrats 
En hoppbom 
En bedövningspistol 
En hammare 
Ett ridspö 
Var: 
I boxen 
I hagen 
I paddocken
I hästtransporten
I ridhuset